---
title: "Kafli 3: HTML Element"
chapter: 3
version: Útgáfa 0.3, ágúst 2020
history:
  - Útgáfa 0.2, júlí 2017
  - Útgáfa 0.1, ágúst 2016
up: ./
previous: \[Að skrifa HTML](./01.html.html)
next: \[Aðgengi](./04.adgengi.html)
---

HTML5 staðalinn skilgreinir lögleg element og gefur þeim merkingu (e. semantics). Vafrar og önnur forrit sem birta HTML nota þennan staðal og skilgreiningar til þess að birta HTML skjöl. Elementum er gróflega skipt í hópa eftir notkun, þar sem hvert element getur verið í núll eða fleiri hópum:

* Metadata – lýsigögn
* Flow – flæði
* Sectioning – kaflar og svæði
* Heading – fyrirsagnir
* Phrasing – orðalag
* Embedded – innfellt
* Interactive – gagnvirkt

Þegar við skrifum HTML eru þetta elmentin sem við skoðum m.t.t. merkingarfræði áður en við grípum eitthvað almennt. Til að aðstoða við leit er gott að nota [skilgreiningar W3C](https://html.spec.whatwg.org/multipage/dom.html#kinds-of-content), [„HTML5 Element Index“ frá HTML5 Doctor](https://html5doctor.com/element-index/), [„HTML element reference“ frá MDN](https://developer.mozilla.org/en/docs/Web/HTML/Element) eða [„The Elements of HTML“ frá W3C](https://w3c.github.io/elements-of-html/).

## Element hópar

### Metadata – lýsigögn

Lýsigögn eru gögn sem skilgreina hvernig efni vefsíðu eigi að birtast, tengir önnur gögn við hana (t.d. CSS skjöl) eða skilgreina stöðu síðu í hópi síðna. Þessi gögn eru ekki birt notanda beint í vafraglugganum. Lýsigögn eru oftast skilgreind í `<head>`.

Til að mynda tengingu við önnur gögn notum við `<link>`. Ef `rel` attribute er sett þá einskorðast `<link>` við `<head>`, t.d.

* `rel="stylesheet"` skilgreinir CSS skrá sem sækja skal og birta.
* `rel="next"` skilgreinir hvaða skjal sé næst í röðinni, vafrar geta notað þetta sem tillögu að því að sækja það skjal áður en notandi biður um það og þannig flýtt fyrir.
* `rel="prefetch"` stingur upp á við vafra að sækja gögn á meðan HTML þáttun fer fram. 
* `rel="preload"` skilgreinir að merkt gagn _verði_ að vera sótt sem fyrst, gerð gagnsins er skilgreint með `as` attribute. Með því getum við t.d. skipað vafra að sækja letur sem notað er sem fyrst og þannig látið það birtast fyrr en seinna (annars væri letrið sótt eftir CSS þáttun.)

Hægt er að setja inn skrá í rót vefsvæðis sem heitir `favicon.ico` eða sem `<link rel="shortcut icon" href="/icon.png">` til þess að fá fram þetta litla táknmynd sem situr yfirleitt vinsta megin í stikunni í vöfrum. Ástæðan fyrir þessu má rekja allt aftur til 1999 þegar þessari virkni var [hálfpartinn laumað inn í Internet Explorer 5](http://thehistoryoftheweb.com/how-we-got-the-favicon/).

Fyrir almenn lýsigögn notum við `<meta>`. Við höfum séð hvernig það er notað til að skilgreina stafasett. Við getum líka sett inn önnur gögn en þá skilgreinum við bæði `name` og `content` attribute. T.d. fyrir `author` sem skilgreinir höfund síðu, `description` sem skilgreinir almenna lýsingu eða `generator` sem skilgreinir tól sem útbjó síðuna.

Til að vísa í JavaScript notum við `<script>` sem annaðhvort inniheldur kóða og vísun í JavaScript skjal sem inniheldur kóðann okkar. Ef við höfum texta innan elements verður sá kóði keyrður þegar þáttari kemur að því. Ef `src` attribute er skilgreint þá verður skjal sem vísað er í sótt, þáttað og túlkað (kóðinn keyrður) áður en haldið er áfram, það er vegna þess að JavaScript kóði gæti skrifað út HTML. Það er óæskilegt, en möguleiki, svo vafrinn verður að bíða með HTML þáttun. Af þessari ástæðu er `<script>` oft sett á undan lokatagi fyrir `<body>`, þá getur vafri birt notanda gögn áður en JavaScript er túlkað. Af sögulegum ástæðum getum við ekki sjálflokað (e. self-closing) `<script>` elementi, við verðum alltaf að loka með endatagi. 

Dæmi sem nýtir öll lýsigögn sem minnst er á:

```html
<!doctype html>
<html lang="is">
  <head>
    <meta charset="utf-8">
    <meta name="author" content="NN">
    <meta name="description" content="Dæmi um lýsigögn">
    <link rel="stylesheet" href="styles.css">
    <link rel="preload" href="font.woff2" as="font">
    <link rel="shortcut icon" href="icon.png">
    <title>Halló heimur</title>
  </head>
  <body>
    <p>Hæ!</p>
    <script src="scripts.js"></script>
  </body>
</html>
```

### Flow – flæði

Flest element sem við notum í meginmáli vefs, `<body>`, eru _flæði_ element.

Nokkur element eru skilgreind sem flæði element og _greinilegt_ efni (e. palpable content) en fellur ekki í aðra flokka. Þessi element innihalda önnur element sem annaðhvort flæði- eða orðalags element. Helstu dæmi um þetta eru:

* `<main>` sem skilgreinir megin efni vefs, þetta element ætti aðeins að koma fyrir einu sinni per vefsíðu.
* `<header>` skilgreinir hóp af efni sem kynnir eða veitir leiðsögn um efni
* `<footer>` skilgreinir efni um það element sem það er innihaldið í, tilgreinir t.d. höfund, tengt efni o.þ.h.
* `<pre>`, _preformatted_, texti innan `<pre>` er óstílaður af vafra og viðheldur bilum og línubilum
* Töflur og listar, sjá nánar að neðan

Annað element sem fellur undir greinilegt efni er `<div>`. Þetta element hefur enga eiginlega merkingu, merking þess er skilgreint af því sem það inniheldur. Oft á tíðum grípum við til `<div>` þegar við hugsum ekki til enda hvaða og hverskonar efni við erum að merkja, oft eru önnur element sem henta betur.

> Authors are strongly encouraged to view the `div` element as an element of last resort, for when no other element is suitable. Use of more appropriate elements instead of the `div` element leads to better accessibility for readers and easier maintainability for authors.
> — [Grouping content: The div element](https://html.spec.whatwg.org/multipage/grouping-content.html#the-div-element) 

### Sectioning – kaflar og svæði

Við uppbyggingu á vef er æskilegt að skipta honum upp í kafla og svæði eftir efnistökum. Kafla og svæða element hjálpa okkur við það. 

Til að skilgreina sjálfstætt efnisatriði innan síðu notum við `<article>`. Þetta getur átt við grein, athugasemd, eða sjálfstæð virkni innan síðu. Hvert og eitt `<article>` element getur innihaldið `<header>` og `<footer>` element til að skilgreina fyrirsagnir og aukagögn.

Ef við höfum efni sem er að einhverju leiti skylt meginmáli en á þó ekki við í því, getum við notað `<aside>` til að draga það fram. Þetta gæti verið auglýsing sem fylgir efninu, leiðarvísi um efni greinar eða útdregin tilvitnun (e. pull quote).

Fyrir leiðarvísi á vef, eða innan síðu notum við `<nav>`. Innan þess er yfirleitt notaður `<ul>` listi (af óröðuðum efnisatriðum) til þess að setja fram sjálft efnið.

Fyrir kafla innan skjals eða síðu notum við `<section>`, það er yfirleitt notað til að hópa saman efni undir fyrirsögn.

Áður fyrr voru `<div>` mikið notuð til að útbúa þessa skiptingu, t.d.

```html
<body>
  <div id="main">
    <div id="header">
      <div id="nav"></div>
    </div>
    <div class="article">
      <div class="section"></div>
    </div>
    <div id="footer"></div>
  </div>
</body>
```

en í dag getum við notað merkingarfræðilegri element:

```html
<body>
  <main>
    <header>
      <nav></nav>
    </header>
    <article>
      <section></section>
    </article>
    <footer></footer>
  </main>
</body>
```

### Heading – fyrirsagnir

Fyrir þau svæði og þá kafla sem við skilgreinum er æskilegt að setja fyrirsagnir eins og þarf. Í HTML eru fyrirsagnir skilgreindar frá `<h1>` til `<h6>`, í minnkandi mikilvægisröð. Út frá þessu er hægt að skilgreina _útlínu_ fyrir vefinn okkar sem hægt væri að horfa á eins og t.d. efnisyfirlit.

Merkingarfræðilega hefur `<h1>` mesta vægið og skilgreinir aðalumfjöllunarefni vefs og ætti aðeins að nota einu sinni per vefsíðu. Þetta getur skipt máli fyrir lesvafra og vélar sem lesa vefina okkar. Þegar við byggum efni á vef ættum við að skilgreina fyrirsagnir í röð og passa að _göt_ myndist ekki þar sem hoppað er yfir fyrirsögn, t.d. frá `<h1>` í `<h3>`.

```html
<main>
  <article>
    <h1>Aðalfyrirsögn, kemur fyrir einusinni</h1>
    <section>
      <h2>Kaflaheiti</h2>
      <h3>Millifyrirsögn</h3>
    </section>
    <section>
      <h3>Ónei, ég ætti að vera h2</h3>
    </section>
  </article>
</main>
```

### Phrasing – orðalag

Texti vefsíðunnar samanstendur af orðalags elementum. Saman renna elementin í setningar sem hafa mismikið af innri elementum, allt frá málsgreinum sem aðeins inniheldur í texta yfir í málsgreinar sem hafa orð og setningar með auknu væg og vísanir í annað efni.

Helstu orðalags element sem við notum eru:

* `<p>`, málsgrein, skilgreinir í flestum tilfellum texta
* `<em>`, leggur áherslu á texta
* `<strong>`, gefur texta mikið auka vægi
* `<span>`, merkir ekkert í sjálfu sér og er skilgreint af börnum sínum, svipar til `<div>`
* `<code>`, merkir forritunarkóða, bæði brot og heilu forritin, þá oftast innan `<pre>`
* `<br>`, línubil sem bera merkingu, t.d. í ljóðum. Ættum ekki að nota til að mynda sýnileg bil á milli texta, til þess notum við `<p>`, eða bil sem eru útlitslegs eðlis, til þess er CSS.
* _Texti_, texti án merkingar innan elementa, t.d. `<body>halló</body>`

Önnur sem við notum minna:

* `<b>`, þýddi áður fyrr bold en hefur verið endurskilgreint til að draga athygli að texta án þess að gefa honum aukið vægi
* `<i>`, þýddi áður fyrr italic en hefur verið endurskilgreint til að skilgreina texta „í annari rödd“ eða til að merkja texta í öðru máli

### Embedded – innfellt

Þegar við bætum við efni sem kemur annarsstaðar frá, t.d. myndir eða vídeó, þá notum við innfelld (e. embedded) element, endanlegur listi af þeim (í ágúst 2020) er:

* `<audio>`, fyrir hljóð eða hljóðstraum sem vísað er í með `src` attribute. Efni innan elements er ekki birt nema vafri eða tæki styðji ekki `<audio>`.
* `<canvas>`, skilgreinir stað þar sem JavaScript forrit geta birt myndrænt efni, t.d. myndir, gröf, leiki eða þrívítt efni.
* `<embed>`, fellir inn efni sem yfirleitt er ekki „vef“ efni, t.d. úr öðrum forritum eins og Java. Lítið notað.
* `<iframe>`, fellir inn aðra vefsíðu eða vef, vísað í með `src` attribute, innan núverandi síðu.
* `<img>` bætir mynd við, vísað í með `src` attribute.
* `<math>`, bætir við `MathML` formúlum. Mismunandi stuðningur er meðal vafra, t.d. styður Firefox flest alla virkni á meðan Chrome styður ekkert (í ágúst 2020).
* `<object>` bætir við utanaðkomandi auðlind, sem gæti verið meðhöndluð af vafra ef þekkt eða sem plugin (t.d. Flash). Svipar til `<embed>` og er lítið notað.
* `<picture>`, leyfir ítarlegri stjórn yfir því hvernig mynd er felld inn í síðu, getur birt mismunandi myndir eftir því hve stór skjár er o.þ.h. Þarf alltaf að skilgreina nákvæmlega eitt `<img>` element sem sér um birtingu á myndinni.
* `<svg>`, bætir við SVG (Scalable Vector Graphic) mynd. SVG er myndbirtingaform fyrir skalanlegar myndir (breidd og hæð skipta ekki máli) skilgreint með XML.
* `<video>` bætir myndbandi við. Efni innan elements er ekki birt nema vafri eða tæki styðji ekki `<video>`.

Fyrir `<audio>`, `<video>` og `<picture>` er hægt að vísa í fleiri en _auðlind_ (e. resource). T.d. mismunandi kóðaðar vídeó skrár (`.mov`, `.webm` eða `.mp4`) eða mismunandi myndir fyrir `<picture>`.

### Interactive – gagnvirkt

Sum element eru, eða geta verið, gagnvirk fyrir notanda, t.d.:

* `<a>` (anchor) með `href` attribute tengir vefi saman, er tengill (e. hyperlink) og grunnurinn að útfærslu _HyperText_. Hægt er að nota `target="_blank"` global attribute til þess að láta tengil opnast í nýjum glugga. Ef við höfum `download` attribute á tengli mun notanda vera boðið að hlaða efni niður í stað að vafri fari að því.
* `<audio>` og `<video>` geta skilgreint stýri attribute og eru þá gagnvirk (spila, stoppa o.s.fr.)
* `<input>` taka við gögnum frá notenda, sérstaklega í formum, sjá nánar að neðan.

Þau attribute sem við getum sett á `<audio>` og `<video>` eru t.d.

* `autoplay` ef við viljum byrja að spila efni strax og búið er að hlaða því inn
* `loop` ef byrja á samstundis aftur að spila efni eftir að það klárast
* `muted` ef notandi þarf að kveikja á hljóði, á vel við ef við ætlum að nýta `autoplay`
* `controls` ef við viljum sýna sjálfgefnu stýringar sem vafri býður upp. Þessar stýringar eru mismunandi eftir vöfrum

***

## Listar

Nokkur element skilgreina lista af efni og eru flæði (e. flow) og greinileg element (e. palpable).

Til að lýsa röðuðum lista (e. ordered list) af efni notum við `<ol>`. Ef `reversed` attribute er skilgreint á listanum eru atriði í lækkandi röð, annars í hækkandi röð. Til að tilgreina annað byrjunargildi en `1` getum við skilgreint heiltölugildi í `value` attributeinu.

Til að breyta birtingu á merki getum við sett `type` attribute, sem t.d. `decimal` (sjálfgefið), `lower-alpha` (a-z), `upper-alpha`(A-Z), `lower-roman` (i-x), eða `upper-roman` (I-X). Einnig er hægt að breyta merkinu með CSS.

```html
<ol>
  <li>Læra vefforritun</li>
  <li>???</li>
  <li value="99">Gróði!</li>
</ol>
```

Fyrir óraðaða (e. unordered list) lista af efni notum við `<ul>`. Litið er svo á að breyting á röð barna skipti engu máli fyrir málfræðilega merkingu listans.

Til að merkja atriði í `<ol>` eða `<ul>` listum notum við `<li>` elementið. Ef það er innan `<ol>` lista og þarf að skilgreina númer sitt notum við `value` attribute með heiltölugildi.

Oftast er `<nav>`, `<ul>`, `<li>`, og `<a>` notað saman til að útbúa valmynd:

```html
<nav>
  <ul>
    <li><a href="/">Forsíða</a></li>
    <li><a href="/about">Um</a></li>
  </ul>
</nav>
```

Fyrir nafngildis (e. name value) lista notum við `<dl>` (description list). Við skilgreinum eitt eða fleiri nöfn með `<dt>` (term) og fylgjum því á eftir með einu eða fleiri gildum `<dd>` (definition). Þetta getum við notað til að merkja t.d. t.d. skilgreiningar, spurningar & svör, eða atriðaskrá.


```html
<dl>
  <dt>HTML</dt>
  <dd>HyperText Markup Language</dd>
  <dd>Búið til af Tim Berners-Lee</dd>
</dl>
```

## Töflur

Að vinna með töfluleg gögn krefst aðeins flóknari uppsetningar en á öðrum gögnum í HTML. Skilgreina þarf töflu, dálka, raði, gagnareiti (e. cell) og hugsanlega fót eða samantekt. Mælst er til að hafa lýsingu á töflum til að auðvelda lestur gagnanna.

* `<table>` skilgreinir töflu af gögnum í fleiri en einni vídd.
* `<caption>` lýsir gögnum í töflu og samhengi þeirra, getur auðveldað töluvert að lesa úr gögnum.
* `<thead>` hópar saman röðum sem skilgreina fyrirsagnir dálka í töflu.
* `<tbody>` hópar saman röðum sem skilgreina meginmál töflu.
* `<tfoot>` hópar saman röðum sem skilgreina „fót“ töflu, samantekt, t.d. samtölur.
* `<tr>` skilgreinir röð í töflu.
* `<th>` skilgreinir gagnareit sem er fyrirsögn, annaðhvort í röð (þá í byjun `<tr>`) eða dálks (þá í röð af fyrirsögnum innan `<thead>`. Ef element á við röð skilgreinum við `scope="row"`, annars `scope="col"`.
* `<td>` skilgreinir gagnareit í röð og dálk.

Fyrir bæði `<th>` og `<td>` getum við skilgreint að gagnareiturinn nái yfir marga dálka eða margar raðir:

* `colspan` á `<th>` og `<td>` — tala, stærri en 0 sem skilgreinir hversu marga dálka reitur nær
* `rowspan` á `<th>` og `<td>` — tala, stærri en 0 sem skilgreinir hversu margar raðir reitur nær

```html
<table>
  <caption>Reikningur fyrir kaupum.</caption>
  <thead>
    <tr>
      <th scope="col">Vara</th>
      <th scope="col">Lýsing</th>
      <th scope="col">Verð</th>
    </tr>
  </thead>
  <tbody>
    <tr>
      <th scope="row">Sími</th>
      <td>Frábær sími!</td>
      <td>150.000 kr.-</td>
    </tr>
    <tr>
      <th scope="row">Tölva</th>
      <td>Geggjuð</td>
      <td>100.000 kr.-</td>
    </tr>
  </tbody>
  <tfoot>
    <tr>
      <td colspan="2">Samtals</td>
      <td><strong>250.000 kr.-</strong></td>
    </tr>
  </tfoot>
</table>
```

## Form

Þegar við viljum fá upplýsingar frá notanda notum við yfirleitt form. Þau leyfa okkur að skilgreina mismunandi tegundir af leiðum til að skrá gögn ásamt aðferðum til að sannreyna þau að einhverju leyti áður en þau eru send.

Til að skilgreina form notum við `<form>` sem skilgreinir safn af elementum sem safna gögnum sem hægt er að vinna með og senda á bakenda til úrvinnslu.

Hvernig gögnin eru send er skilgreint með `method` sem er annað hvort `get` eða `post` eftir því hvaða HTTP „sögn“ við viljum nota (sjá HTTP). Ef við notum `get` eru allar breytur og gögn sett í query-streng, annars eru þau kóðuð skv. skilgreindu `enctype` þegar þau eru send á bakenda. Þumalputtan varðandi hvort við notum er:

* `get` ef niðurstaða þess að senda formið ætti að vera aðgengileg sérstaklega, t.d. ef við framkvæmum leit með `get`, þá verður leitarstrengur aðgengilegur (t.d. `/search?query=efni`)
* `post` ef gögnin ættu ekki að vera aðgengileg eftir að þau eru send, t.d. skráningar form eða innskráningform.

Hvert gögnin fara er skilgreint með `action` sem er URL. Hvernig gögnin eru kóðuð þegar um `method="post"` er notað, skilgreinum við með `enctype`:

* `application/x-www-form-urlencoded` er sjálfgefið en þá eru gögn _URL enkóðuð_.
* `text/plain`, ekki er átt við gögnin, þau eru sett sem `key=value` með `\n` á milli reita
* `multipart/form-data`, gögnum er _streymt_ yfir með _boundaries_, notum þegar við höfum `<input type="file">` element og ætlum að taka við skrám frá notanda.

### Að taka við gögnum frá notanda

Til að taka við gögnum notum við `<input>` sem er gagna reitur sem leyfir notanda að slá inn eða eiga við gögn, hefur nokkur `attribute`, t.d.:

* `disabled` hvort hægt sé að skrá gögn eða ekki.
* `name` sem segir til um hvað þessi reitur heitir, mætti hugsa sem breytunafn, notum á bakenda til að ná í gögn frá notanda.
* `pattern` er regluleg segð (e. regular expression) sem skilgreinir hvernig gildi skuli formað.
* `placeholder` fyrir texta sem er til staðar þar til eitthvað er slegið inn.
* `required` ef innsláttar krafist. Þetta er þó ekki öruggt og nægileg vörn gegn því að notandi sendi inn eitthvað óæskilegt. Það er auðvelt að breyta þessu með „dev tools“.
* `type` sem skilgreinir hvernig reitur þetta er.
* `value` ef reiturinn á að innihalda gildi í byrjun.

Fyrir `type` höfum við eftirfarandi gildi (ekki tæmandi listi):

* `text` fyrir einfaldan texta.
* `password` fyrir reit sem sýnir ekki textann sem hefur verið sleginn inn.
* `radio` reitur, aðeins hægt að velja eitt gildi úr tæmandi lista, þar sem hvert gildi hefur sama `name`, sjá dæmi að neðan.
* `checkbox` fyrir reit sem er annaðhvort af eða á, fyrir `boolean` gildi.
* `file` fyrir reit sem býður upp á að velja skrá sem skal senda á vefþjón.
* `submit` til að senda formið á skilgreint `action` með `method`, einnig hægt að nota `<button>` innan `<form>`.

Aðrar týpur eru t.d. `search`, `email`, `url`, `tel`, `range`, `date` o.fl. sem vafri mun nýta til að bjóða upp á viðeigandi viðmót fyrir innslátt, eða ef það er ekki stutt, birta eins og um `text` væri að ræða.

Ef við viljum taka við mörgum línum af texta notum við `<textarea>`. `cols` skilgreinir fjölda stafa per línu, `rows` fjölda lína sem skal sýna. Öll börn innan `<textarea>` birtast sem breytanlegur texti, þar með talið allt HTML.

Til þess að útbúa fellilista (e. drop-down list) notum við `<select>`. Hvert gildi sem hægt er að velja er skilgreint í `<option>` elementi sem er barn `<select>`. Ef hægt á að vera að velja fleiri en eitt atriði úr listanum er `multiple` attribute notað.

Til að merkja reiti notum við `<label>` sem merkir heiti við `<input>`, `<select>`, `<textarea>` eða aðra reiti. Ef `<label>` element inniheldur viðeigandi element er nóg að velja/smella heitið til að færa _fókus_ í innsetningu. Ef element eru aðskilin notum við `for` attribute á `<label>` þar sem gildið er `id` á `<input>`, `<textarea>` eða `<select>` elementi. Við ættum **alltaf** að skilgreina `<label>` þegar við vinnum með form til að auka aðgengi þeirra.

Fyrir flóknari form getum við notað `<fieldset>` til að hópa hluta forms saman, t.d. fyrir persónuupplýsingar. Fyrir hvert `<fieldset>` getum við skilgreint fyrirsögn með `<legend>`, vafrar hafa sjálfgefna birtingu á því hvernig þetta er birt en við getum breytt því með CSS.

Oftast höfum við a.m.k. einn takka í formunum okkar, takka sem sendir gögnin áfram, til þess notum við `<button>`. Einnig er hægt að skilgreina `type="rest"` til að útbúa takka sem endurstillir form, færir alla reiti í upphafsstöðu.

```html
<form action="/skraning" method="post">
  <fieldset>
    <legend>Persónuupplýsingar</legend>
    <label>
      Nafn:
      <input type="text" id="name">
    </label>
    <label>
      Sími:
      <input type="text" id="phone"  placeholder="000-0000">
    </label>
    <div>
      <label for="comment">Athugasemdir:</label>
      <textarea name="comment" id="comment"></textarea>
    </div>
  </fieldset>
  <fieldset>
    <legend>Uppáhalds litur</legend>
    <label><input name="color" type="radio" value="red"> Rauður</label>
    <label><input name="color" type="radio" value="green"> Grænn</label>
  </fieldset>

  <button type="reset">Byrja upp á nýtt</button>
  <button>Senda</button>
</form>
```

## Merkingarfræði

Merkingarfræðilegt HTML er þegar við nýtum skilgreinda merkingu þeirra elementa sem til eru í stað þess að nota element sem láta efnið okkar líta „rétt“ út. T.d. væri ekki æskilegt að nota `<strong>` til að láta texta _líta út fyrir_ að vera fyrirsögn, við notum `<h3>` eða álíka.

Það er sterklega mælst til þess að markup í HTML skjali sé aðeins notað til að tjá merkingu en ekki framsetningu. Framsetningu á gögnum er stýrt með CSS og fáum við því hreina skiptingu á milli efnis og útlits. Mörg element eru til sem skilgreina merkingu en annars er hægt að nota attributes (sér í lagi `class` sem tengist beint yfir í CSS) til að ljá þeim frekari merkingu.

Með því skilja á milli merkingar og útlits er auðveldara að breyta öðru án þess að hafa áhrif á hitt. Þetta getur einfaldað okkur viðhald og gert breytingar ódýrari en þær annars gætu verið. Merkingarfræði getur líka aukið aðgengi að vefnum okkar, bæði fyrir einstaklinga sem nota lesvafra eða álíka og einnig fyrir _vélar_ sem heimsækja vefinn okkar. Þessar vélar skoða vefinn okkar og draga ályktanir um efnið út frá því hvaða element eru notuð. T.d. Googlebot, Pocket eða Instapaper. Vafrinn sem túlkar efnið gæti líka nýtt merkingarfræði okkar til að birta efnið á nytsamlegan hátt sem höfundi hefði ekki dottið í hug. Að lokum notum við merkingarfræðilegt HTML því það er _snyrtilegra_ og _faglegra_.

Áður fyrr þegar við höfðum ekki HTML og CSS, var merkingu og framsetningu blandað óhikað saman. Töflur ásamt ósýnilegum `1x1` myndum (_spacer gifs_) voru notaðar til að stýra útliti, `<FONT>` elementið var eina leiðin til að stýra stærð og lit á letri, t.d. með `<FONT size="12" color="red" face="Comic Sans MS">Halló heimur!</FONT>` sem gerði það að verkum að við fastsettum birtingu _í merkingu skjals_ þegar hún ætti að vera óháð.

Í dag er búið að fjarlægja öll þau element sem breyttu útliti vefs, eins og `<center>` og `<font>`. Einnig er búið að fjarlægja attribute af sama meiði, t.d. `align`, `background` og `bgcolor`.

Þegar við skrifum HTML, þá skrifum við þannig að það beri merkingu. Við stýrum framsetningu með CSS og reynum eins og við getum að viðhalda hreinni skiptingu milli efnis og útlits.

### Merkingarfræðileg siðvendni

Elementin `<div>` og `<span>` bera í eðli sínu ekki neina merkingu, þau hópa efni saman og draga merkingu sína frá börnum sínum. Þó svo að þessi element beri enga merkingu notum við þau samt. Við höfum í huga að merkingarfræði skiptir máli og reynum að finna element sem passar við efnið okkar, en eyðum ekki of löngum tíma í að finna hið eina rétta element, notum `<div>` ef svo ber við, við 

## Framtíðin fyrir HTML

Vefurinn er rétt að byrja en hefur samt nú þegar breytt svo miklu. Við sem vinnum við hann munum halda áfram að sjá breytingar, bæði í því hvernig hann breytir þjóðfélaginu okkur og hvernig tæknin smám saman breytist. Vafrar munu halda áfram að batna, möguleikar til að birta flóknari og flóknari hluti mun aukast, þrívíð grafík með [WebGL](https://developer.mozilla.org/en-US/docs/Web/API/WebGL_API), sýndarveruleiki með [WebVR](https://webvr.info/) og eitthvað sem okkur hefur ekki ennþá dreymt um.

> The web we have right now is beautiful. It shatters the tyranny of distance. It opens the libraries of the world to you. It gives you a way to bear witness to people half a world away, in your own words. It is full of cats. We built it by accident, yet already we're taking it for granted. We should fight to keep it!
> — Maciej Cegłowski: [Web Design: The First 100 Years](http://idlewords.com/talks/web_design_first_100_years.htm)
