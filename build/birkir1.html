<!DOCTYPE html>
<!--
Velkominn ferðalangur, bakvið tjöldin, í uppsprettuna.
Þetta HTML er sjálfkrafa útbúið út frá Markdown skjölum.
Sjá nánar:
https://github.com/vefforritun/book
-->
<html lang="is">
  <head>
    <meta charset="utf-8" />
    <meta name="viewport" content="width=device-width, initial-scale=1" />
    <title>
      Vefforitun—Gott aðgengi gerir kraftaverk – þess vegna er ég rafviti
    </title>
    <link
      href="https://fonts.googleapis.com/css2?family=Fira+Mono:wght@400;500&display=swap"
      rel="stylesheet"
    />
    <link rel="stylesheet" href="reset.css" />
    <link rel="stylesheet" href="styles.css" />
  </head>
  <body>
    <main>
      <header>
        <h1>Gott aðgengi gerir kraftaverk – þess vegna er ég rafviti</h1>
      </header>

      <article>
        <div class="paragraphs">
          <p>
            Nú er aðgengisátak í gangi víða um heim. Reglugerðir sem kveða á um
            lámarksaðgengi að vefsíðum og annarri rafrænni þjónustu eru í
            vinnslu eða hafa þegar tekið gildi. Mikil vinna er lögð í að staðla
            aðgengi, fella aðgengis- og stoðtækni í snjallsíma og spjaldtölvur
            og aðra þá tækni sem getur tryggt okkur öllum aðgang að frægð og
            frama, skemmtun, vinnu, leik og menntun. Mig langar samt sem áður að
            nálgast viðfangsefnið á persónulegri hátt en oftast er gert og geyma
            til síðari tíma umfjöllun um tæknileg atriði
            rafrænna&nbsp;aðgengismála.
          </p>
          <p>
            Ég vil gefa fólki tilfinningu fyrir því hvernig hugbúnaður,
            vefsíður, samskiptaforrit og annað sem við í tölvubransanum vinnum
            við að framleiða getur haft gríðarleg áhrif á líf fólks. Með öðrum
            orðum þá langar mig til að útskýra af hverju ég er svo spenntur
            fyrir því að starfa við aðgengisráðgjöf, af hverju ég er orðinn
            rafviti eins og ég vil kalla&nbsp;það.
          </p>
        </div>
        <h2 id="1.1">
          <span>
            <a href="#1.1">1.1</a>
          </span>
          Sjónin fór í&nbsp;frumbernsku
        </h2>
        <div class="paragraphs">
          <p>
            Þegar ég var pínulítill patti missti ég alfarið sjónina meðan mamma
            var enn að vagga mér í vöggu (já, það var kartöflugarður heima þó
            hann væri lítill). Ég missti annað augað þegar ég var 5 mánaða en
            með herkjum og geislun tókst að halda sjón í hinu auganu að
            einhverju leyti þar til ég var fimm&nbsp;ára.
          </p>
          <p>
            Upp úr 12 ára aldri fór ég fyrst að fikta í tölvum en áður hafði ég
            hamrað á háværar punktaletursritvélar. Í fyrstu virkuðu tölvur
            flóknar og furðulegar á mig en fljótlega fór ég að sjá kostinn í því
            að geta notað þær. Með þeim gat ég til dæmis skrifað ritgerðir og
            annað efni, prentað út fyrir kennara og kollega, fengið námsefni á
            aðgengilegu rafrænu formi beint frá kennurum eða jafnvel
            bókaútgefendum. Netspjallið (IRC) heillaði mig þó mest. Með hjálp
            tækninnar tókst mér að komast í gegnum Verzló með ágætum en sífellt
            meiri tími fór í að nördast á netinu, svona eins og gengur hjá 18
            ára&nbsp;nördum.
          </p>
        </div>
        <h2 id="1.2">
          <span>
            <a href="#1.2">1.2</a>
          </span>
          Á ircinu fann ég ástina og hljómsveitina&nbsp;Pulp
        </h2>
        <div class="paragraphs">
          <p>
            Ég hitti fyrstu kærustuna mína í gegnum irc-ið og lenti svo á
            spjallrás hljómsveitarinnar Pulp með alls konar fólki hvaðanæva úr
            heiminum. Meðal annarra var dama ein frá Pakistan sem var að klára
            tölvunarfræði í Yale háskólanum. Þarna datt mér í hug að sækja um
            inngöngu í Yale, ekki dömunar vegna (ég hef aldrei hitt hana) en
            bara af því það virkaði svo brjálæðislegt og fjarstæðukennt að ég
            ætti möguleika á inngöngu. Á sama tíma ákvað ég taka tölvunarfræðina
            (þó ég hefði aldrei fiktað í forritun) svo ég gæti hjálpað til við
            að veita öðrum svona tækifæri í framtíðinni. Ég komst inn í Yale í
            annarri tilraun og var þá búinn að fá nasaþefinn af tölvunarfræði í
            Háskóla&nbsp;íslands.
          </p>
        </div>
        <h2 id="1.3">
          <span>
            <a href="#1.3">1.3</a>
          </span>
          Í Yale vopnaður Programming for&nbsp;Dummies
        </h2>
        <div class="paragraphs">
          <p>
            Út var farið haustið 1998 og maður réðst í námið af mikilli orku og
            bjartsýni. Einn fyrsti tölvunarfræðikúrsinn í Yale er frægur fyrir
            hvað hann er erfiður. Eftir margar andvökunætur, svitaböð og stress
            náði ég en viðurkenni nú í fyrsta skipti opinberlega að ég fékk C- í
            einkunn. Ég ætlaði að hætta við en prófessorinn minn tók mig á
            eintal og sagði mér að slaka á og halda áfram. Ég hefði komið í
            námið of illa undirbúinn en ég gæti þetta alveg. Stuttu síðar
            uppgötvaði ég &quot;for dummies&quot; eða &quot;fyrir
            vitleysinga&quot; bækurnar um forritun. Eftir að hafa viðurkennt
            fyrir sjálfum mér að ég væri nógu vitlaus til að prófa þessar bækur
            fóru hlutirnir að ganga betur (ég mæli mjög með þessum bókum fyrir
            þá sem vilja byrja að læra forritun). Mér fór að ganga þolanlega í
            tölvunarfræðinni og fékk aldrei C- í einkunn aftur. Árið 2002
            útskrifaðist ég með B.S. gráður í tölvunarfræði og hagfræði. Ég fékk
            starfstilboð frá banka í Bandaríkjunum hálfu ári
            fyrir&nbsp;útskrift.
          </p>
        </div>
        <h2 id="1.4">
          <span>
            <a href="#1.4">1.4</a>
          </span>
          Íslenski pakkinn tekinn með&nbsp;trompi
        </h2>
        <div class="paragraphs">
          <p>
            Aðgengismálin gleymdust um sinn. Starfið hjá ameríska bankanum fólst
            að mestu í forritun á virkni bak við miðlunarkerfi bankans þar sem
            ég lærði mikið um samvinnu og hugbúnaðargerð. Stundum sat maður við
            tölvuna og fannst ótrúlega spennandi að kóðinn minn væri notaður af
            fólki sem braskaði með milljarða dollara virði af veðlánsbréfum.
            Maður var fljótur að gíra sig frá þessari hugsun þegar bankinn fór í
            þrot. Ég hafði þá hitt tilvonandi eiginkonu mína á netinu og við
            ákváðum að flytja saman til&nbsp;íslands.
          </p>
          <p>
            Á Íslandi náðum við að festa kaup á íbúð með myntkörfuláni, eignast
            okkar fyrsta son og ég náði að vinna í um 18 mánuði fyrir Glitni í
            áhættustýringu. Í mínu starfi einbeitti ég mér að nota
            hugbúnaðargerð til að einfalda margt sem áður þurfti að gera
            handvirkt. Við ákváðum að fara aftur til útlanda og íslenska
            bankakerfið fór í steik og rúmlega&nbsp;það!
          </p>
        </div>
        <h2 id="1.5">
          <span>
            <a href="#1.5">1.5</a>
          </span>
          Netið opnaði veröldina upp á&nbsp;gátt
        </h2>
        <div class="paragraphs">
          <p>
            Á meðan frúin hefur verið að vinna hörðum höndum að barneignum (við
            eigum núna þrjú stykki) og ná sér í doktorspróf í heimspeki ákvað ég
            að ekki þýddi að sitja auðum höndum. Eftir að hafa velt fyrir mér að
            taka próf í áhættustýringu ákvað ég að hugurinn stæði einfaldlega
            ekki lengur til bankageirans. Ég fór að hugsa um hvað aðgengi að
            tölvutækninni hafði gert fyrir mig. Í gegnum hana eignaðist ég vini,
            fann eiginkonuna mína, komst í einn virtasta háskóla í heimi, vann
            eitt sumar fyrir Microsoft og lenti í boði heima hjá Bill Gates.
            Allt þetta hefði aldrei gerst hefði ég ekki getað haft aðgang að
            tölvutækninni og&nbsp;netinu.
          </p>
        </div>
        <h2 id="1.6">
          <span>
            <a href="#1.6">1.6</a>
          </span>
          Tekið á&nbsp;aðgengismálum
        </h2>
        <div class="paragraphs">
          <p>
            Ég fór að kvarta yfir slæmu aðgengi að nokkrum vefsíðum á miðlum
            Blindrafélagsins en formaður þess stakk þá upp að ég gengi fram
            fyrir skjöldu og gerði eitthvað í málinu. Hann bauð mér meira að
            segja 15% starfshlutfall til að sinna þessu. Þetta starfshlutfall
            fór hratt og stöðugt hækkandi. Síðan þá hefur leiðin verið afar
            spennandi og&nbsp;skemmtileg.
          </p>
          <p>
            Ég hef hitt fjöldan allan af fluggáfuðu fólki og sótt margar
            ráðstefnur erlendis (Þessi færsla er skrifuð um borð í U.S. Airways
            flugvél á leið til San Diego). Það sem mér hefur þótt mest spennandi
            er hversu marga aðgengismálin&nbsp;snerta.
          </p>
          <p>
            The Worldwide Web Consortium, eða W3C, hefur lagt hart að sér að
            staðla aðgengi á mælanlegan hátt og tryggja þannig aðgengi risastórs
            hóps fólks að netinu. Það eru ekki bara blindir tölvunördar, heldur
            einnig sjónskertar húsmæður, heyrnarlausir sundkappar, fólk með
            lesblindu, litblindu, athyglisbrest, eldri borgarar sem áður áttu
            erfitt með að komast á netið en pósta nú á Facebook daglega, kaupa
            sér vörur og reyna jafnvel fyrir sér í tilhugalífinu á netinu.
            Aðgengi snertir alveg örugglega einhvern sem þið, lesendur góðir,
            þekkið, og það er næsta víst að með hækkandi aldri, versnandi sjón,
            skertri heyrn en með fullum áhuga á samfélaginu og mikilli lífsorku
            kemur aðgengi til með að snerta ykkur&nbsp;líka.
          </p>
        </div>
        <h2 id="1.7">
          <span>
            <a href="#1.7">1.7</a>
          </span>
          Gerum kraftaverk fyrir annað&nbsp;fólk
        </h2>
        <div class="paragraphs">
          <p>
            Bætt aðgengi að tækifærum getur stórminnkað hóp öryrkja, gert
            öldruðum kleift að vinna lengur, hækkað mentunarstig almennt, sparað
            stórkostnað í opinberri þjónustu, aukið fjölda hugsanlegra
            viðskiptavina um 10 til 15% o.s.frv. Ástæðurnar fyrir því að gera
            aðgengisumbætur á vefjum eru margvíslegar en mikilvægasta
            grunnástæðan fyrir góðu aðgengi er ætíð sú sama. Hún er einfaldlega
            sú að með góðu aðgengi er verið að gera kraftaverk í lífi einhvers
            hvort sem það er einhver sem þið hafið aldrei hitt, einhver sem er
            ykkur kær, eða jafnvel framtíðarútgáfa af sjálfum&nbsp;ykkur.
          </p>
        </div>
        <h2 id="1.8">
          <span>
            <a href="#1.8">1.8</a>
          </span>
          Kominn í&nbsp;draumastarfið
        </h2>
        <div class="paragraphs">
          <p>
            Ég hef lagt hart að mér að læra um aðgengisstaðla, skoðað
            aðgengislausnir, þróað vefsíðuhluti, Javascriptur, JQuery hluti og
            margt annað. Nú tel ég mig loks hafa nægjanlega reynslu og þekkingu
            til að veita þeim sem hafa áhuga á aðgengismálum sérfræðiráðgjöf
            varðandi aðgengisprófanir, lagfæringar og úrbætur. Talandi
            um&nbsp;draumastarfið!
          </p>
          <p>—Birkir Rúnar&nbsp;Gunnarsson</p>
        </div>
      </article>

      <footer>
        <nav>
          <ul>
            <li class="prev">
              <p><a href="./04.adgengi.html">Aðgengi</a></p>
            </li>
            <li class="index"><a href="/">Efnisyfirlit</a></li>
            <li class="next">
              <p>
                <a href="./birkir2.html">Gott aðgengi er góður&nbsp;bissness</a>
              </p>
            </li>
          </ul>
        </nav>
        <hr />
        <div class="version">
          Greinin birtist fyrst á vef Advania
          (https://www.advania.is/um-advania/markadsmal/blogg/blogg/2013/03/20/Gott-adgengi-gerir-kraftaverk-thess-vegna-er-eg-rafviti/)
          í mars 2013. Afritað með leyfi höfunds.
        </div>
      </footer>
    </main>
  </body>
</html>
